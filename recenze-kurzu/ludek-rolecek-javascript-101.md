---
layout: /layouts/post.njk
title: "Recenze kurzu: JavaScript 101 od Luďka Rolečka"
permalink: "{{ title | slugify }}/"
datum: 5. 4. 2024
photo: javascript101.jpg
alt: Recenze kurzu JavaScript 101 od Luďka Rolečka
perex: Nerada píšu takto veřejně negativní recenze, ale pokud chci být opravdu nestranná a podávat vám reálné informace, nemohu jinak.
tags: ["reviews", "javascript"]
---

Nerada píšu takto veřejně negativní recenze, ale pokud chci být opravdu nestranná a podávat vám reálné informace, nemohu jinak.

K tomuto kurzu, který na internetech a Googlech nenajdete, jsem se dostala na známé Kodérce od Czechitas a to zcela bez jejich přičinění a pravděpodobně i vědomí. Chci tímto říci, že Czechitas s tím nemají nic společného. (Naopak, kurz Kodérka mohu naprosto doporučit a recenzi na tento kurz najdete i na tomto webu.)

## Jak jsem se dostala ke kurzu

Tento kurz je vedený lektorem Luďkem Rolečkem, který v Czechitas vede Kodérku a také kurz HTML a CSS, který je pod jejich záštitou dostupný zdarma na jejich webu.

Zhruba v polovině kurzu nám na jedné z živých lekcí bylo Luďkem prezentována možnost pokračovat v Kodérce ve studiu JavaScriptu pod jeho záštitou s tím, že Czechitas sice kurz JavaScriptu má, ale není tak propracovaný a podrobný jako ten jeho, který pro Czechitas vytvořil, ale ony o něj neměly zájem.

Vzhledem k tomu, že jsem byla s kvalitou kurzu velmi spokojena, jsem nadšeně souhlasila a podle jeho instrukcí se mu ozvala na slacku Kodérky. Prvním z nás nabídl levnější cenu, když se přihlásíme včas. Poslala jsem mu tedy cca 7 a půl tisíce a nadšeně čekala na další informace.

První varovné známky přišly hned na začátku. Nejen že se mi neozval s potvrzením, že peníze za platbu kurzu došly a co bude následovat, ale i kurz samotný začal se zpožděním, které nebylo z jeho strany nijak komunikované. Ozvala jsem se mu tedy s námitkami a s tím, že i přestože se mi to nelíbí dávám mu šanci a budu pokračovat.

## Obsah a styl kurzu

Jak jsem psala výše, kurz na webu nenajdete, neexistuje k němu webová stránka, kde by kurz byl prezentován. Dokonce i stránka ludekrolecek má jen maličký úvodní obrázek a žádné další informace. Jediná jeho prezentace tedy probíhá tím, že využívá značku Czechitas.

Kurz jako takový je postaven na platformě Notion, kde je rozdělen do kapitol po týdnech. Celkem měl kurz trvat stejně jako Kodérka, tedy cca 3 měsíce. Kodérka měla celkem 13 týdnů, počítejme tedy, že kurz měl trvat také celkem 13 týdnů. (Oprava mělo to být 12. Podle později dodaného rozvrhu hodin.) Výstupem měl být vlastní projekt v JavaScriptu.

Do třetího týdne kapitoly obsahovaly videa s vysvětlenou látkou a příklady na procvičení. Pod videii byl dopsán i text, kde byly jednotlivé probírané informace přehledně a pochopitelně popsány. Do 3 týdne tedy vše v pořádku a musím i říci, že jsem některé jevy od něj pochopila konečně tak, jak jsem potřebovala. On totiž Luděk sám o sobě je super lektor, o to větší je to škoda.

V materiálech u 4. týdne jsou už jen videa bez popisků a bez příkladů k procvičení.

Jednou za 14 dní byla naplánovala živá lekce s lektorem, kde se probíraly dotazy kurzistek a lektor ukazoval rozšiřující příklady.

Všechno začalo pořádně haprovat 4 týden. I po dotazech a upozorněních na Slacku se nic moc nedělo a já začala mít všeho plné zuby. Přece jen snažit se dělat si rekfalifikaci s malým dítětem je na nervy samo o sobě, natož s lektorem, který neplní termíny a nedodává slíbenou látku.

K tomu jsem se od předchozí účastnice kurzu dozvěděla, že kurz již jednou proběhl a skočil stejně jako teď ve 4 týdnu. Za tyto informace mohu poděkovat anonymní dobrodějce a taky Discord skupině Junior Guru.

Po 14 dnech čekání jsem se dopálila a Luďka požádala o vrácení peněz za kurz. Abych byla fér musím říci, že jsem je požádala o vrácení poměrné částky, ale on mi ji vrátil celou. Sice po dvou urgencích, ale i tak jsem za peníze ráda.

## Pokračování příběhu již beze mne

Samozřejmě mne zajímalo, co se bude dít s dalším průběhem kurzu. Účastnice v dobré víře ještě čekaly, že se Luděk zmátoří a já v to upřímně doufala taky. Prostě dobrého lektora je škoda, jak jsem psala. Navíc Luděk působí velmi sympaticky a skromně.

Bohužel se nic podobného nestalo. Jediné co následovalo byla další salva omluv, které nabíraly čím dál více bizardní charakter. Nejdříve se jednalo o to, že Luďkovi odešel notebook, na kterém měl data ke kurzu, pak odjel na dovolenou, kde nebyl internet, následoval zpožděný vlak, díky kterému nemohl stihnout přednášku.

Účastnice kurzu se nakonec dopálily taky a ve společném dopisu Luďka při nesplnění podmínek požádaly o vrácení peněz. Dnes je to 3 týdny a ke vrácení peněz nedošlo. Stejně tak k doplnění učebních materiálů, které momentálně meškají o 2 měsíce.

Co je zarážející je to, že kurz i přesto, že prvnímu (asi) běhu nebyly vráceny peníze, tak byl Luďkem spuštěn znova. Důvody neznám a nechápu.

Pokud máte zkušenosti s tímto kurzem, které byste rády sdílely, napište mi.

<div class="rating">
<div class="rating__sections">
    <div class="rating__section">
        <h3 class="rating__title">Plusy</h3>
        <ul class="rating__list">
            <li class="rating__text">Lektor, který umí látku podat jednoduše a zajímavě</li>
        </ul>
    </div>
    <div class="rating__section">
        <h3 class="rating__title">Mínusy</h3>
        <ul class="rating__list">
            <li class="rating__text">Kurz nebyl dokončen</li>
            <li class="rating__text">Poměrně vysoká cena</li>
        </ul>
    </div>
</div>
