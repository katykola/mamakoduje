---
layout: /layouts/post.njk
title: "Recenze kurzu: The Ultimate HTML5&CSS3 Series od Code With Mosh"
permalink: "{{ title | slugify }}/"
datum: 5. 6. 2023
photo: moshhtmlcss.webp
alt: "Recenze: The Ultimate HTML5&CSS3 Series"
perex: Kurz od Moshe byl úplně prvním, který jsem absolovovala. Dle mého názoru poskytuje dobrou představu o tom, jak probíhá kódování s HTML a CSS.
tags: ["reviews", "htmlcss"]
---

Kurz od Moshe byl úplně prvním, který jsem absolovovala. Dle mého názoru poskytuje dobrou představu o tom, jak probíhá kódování s HTML a CSS.

Celkem má tento kurz tento kurz **14 hodin videí**, což se může zdát jako málo, ale Mosh se vyjadřuje koncentrovaně. Například gradienty představí za 6 minut, ale vám bude pochopení a vyzkoušení si látky trvat o dost déle.

**Jednotlivých videí je v kurzu 180 a trvají od jedné minuty do 15 minut.**

Co považuji za skvělé je to, že Mosh vše vysvětluje na jednoduchých příkladech. Pokud tedy budete kódovat společně s ním, naučí vás v každé lekci nějaký koncept. Lekce jsou pak rozdělené do podmodulů, na jejichž konci vás čekají 2 cvičení, které si vypracujete samostatně.

<p class="citation__text">Co považuji za skvělé je to, že Mosh vše vysvětluje na jednoduchých příkladech. Pokud tedy budete kódovat společně s ním, naučí vás v každé lekci nějaký koncept.</p>

Jakožto začátečník je ideální si při kódování společně s Moshem dělat poznámky. Já měla téměř 60 stran, ze kterých jsem minimálně ze začátku hodně čerpala.

Jakým způsobem se Mosh vyjadřuje si můžete prohlédnout ve free videu na youtube, kde představuje základní koncepty HTML a CSS.

<iframe class="review__video" src="https://www.youtube.com/embed/qz0aGYrrlhU?si=vmVY45ECv3xAxo8P" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

## Jednotlivé moduly

Celkem kurz obsahuje 3 moduly. První modul je pro úplné začátečníky, další jde více do hloubky a třetí obsahuje praktický projekt. Dobré je, že člověk může vědomosti, které nabil během prvních dvou modulů vyzkoušet ve třetím na stavbě one page tedy jednostránkového webu.

Přece jen je velký rozdíl mezi kóděním jednotlivých prvků a vytvořením celé stránky, kde se tyto prvky prolínají a navzájem ovlivňují. Kolikrát jsem byla překvapená, že něco není tak jednoduché, jak se ve vysvětlujícím videu jevilo.

### První modul

Zde se naučíte, jak používat **Visual Studio Code**, což je editor zdrojového kódu. Jedná se, alespoň myslím, o nejoblíbenější a nejpoužívanější vývojové prostředí pro práci s kódem. Mosh vám doporučí, jaké pluginy do něj doinstalovat, aby práce v něm byla ještě příjemnější.

Hovoří rovněž i o základním nástroji pro vývoj, což je **DevTools**. Nástroj od Googlu, který vám umožní procházet stránky a zjistit, co funguje a co ne.

Dále se bude věnovat základním pojmům webového vývoje, jako jsou jednotlivé **HTML značky a představí CSS selektory**. Pověnuje se i optimalizaci pro jednotlivé prohlížeče.

### Druhý modul

Druhá část kurzu se věnuje pojmům v prvním více do hloubky a přidává složitější koncepty jako **flex či grid**. Dále pak využití **media queries** pro vytvoření responzivního webu či **CSS jednotkám** jako px, em nebo rem.

Přidává techniky **optimalizace obrázků** pro zvýšení výkonu webu, **práci s svg, animacemi a typografií**. Naučíte se taky, jak dělat **formuláře**, ale ne jak je odesílat (to už je mimo kompetenci HTML a CSS).

### Třetí modul

Poslední část je koncipovaná jako praktický projekt. Společně s Moshem si vytvoříte moderní jednostránkový web, který bude obsahovat několik sekcí, hlavičku, patičku, karty, vyhledávací pole a další prvky.

Posledních pár kapitol jsem shlédla jen na rychlo. Mosh se v nich věnuje GitHubu a pracuje s jsnode kvůli komprimaci webu před produkcí. Pro mne, jako pro totálního začátečníka, byla tato tématika příliš složitá a taky si troufám tvrdit, že ne úplně dobře vysvětlená. Pamatuju si, že mi tehdy přišlo, že GitHub nedokážu pochopit a přitom je práce s gitem poměrně jednoduchá.

I přesto však oceňuji, že tyto témata do kurzu přidal. Bylo zajímavé shlédnout, jak se web dostane do online prostředí.

## Závěrečné myšlenky

Mě osobně trvalo absolvování kurzu celkem 3 měsíce. Začala jsem cca, když malá měla 3 měsíce a skončila zhruba v jejím půl roce. Během té doby jsem neměla nikoho na hlídání a učila se v průběhu jejího denního spaní. Jak dlouho bude kurz trvat někomu, kdo má hlídání nebo dítě nemá, nedokážu říct. To budete muset vyzkoušet samy/i.

Velmi oceňuji způsob, jakým Mosh věci vysvětluje. Pro mě osobně je způsob, kdy nejdříve vysvětlí teorii a pak až se věnuje praxi ideální. Ovšem ne každý to tak má. Až se budu věnovat další problematice, jistě jeho kurzy zvážím.

<div class="rating">
<div class="rating__sections">
    <div class="rating__section">
        <h3 class="rating__title">Plusy</h3>
        <ul class="rating__list">
            <li class="rating__text">Vhodný pro úplné začátečníky</li>
            <li class="rating__text">Závěrečný projekt v podobě one page webu</li>
            <li class="rating__text">Kóduješ přímo ve VS Code</li>
            <li class="rating__text">Srozumitelný a jasně strukturovaný</li>
        </ul>
    </div>
    <div class="rating__section">
        <h3 class="rating__title">Mínusy</h3>
        <ul class="rating__list">
            <li class="rating__text">Závěrečné kapitoly jsou podle mě pro začátečníka dost složité</li>
            <li class="rating__text">Mosh kurz řádně zdražil od té doby, co jsem ho dělala já</li>
        </ul>
    </div>
</div>
<div class="rating__button"><a class="btn btn--primary" href="https://codewithmosh.com/p/the-ultimate-html-css" target="_blank">Přejít na web kurzu</a></div>
</div>
