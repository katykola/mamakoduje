---
layout: /layouts/post.njk
title: "Recenze: Responsive Web Design"
photo: freecodecamp-web.png
alt: Super pomocnici
perex: Celý kurz je pouze psaný, ale to mu nijak neubírá na pochopitelnosti a užitečnosti. Co je na něm skvělé je to, kolik toho v jeho průběhu nakódujete.
tags: ["reviews", "htmlcss"]
---

FreecodeCodeCamp je skvělá platforma, která poskytuje bezplatné vzdělávání pro lidi začínající s programováním. Tato veskrze sympatická věc má také Youtube kanál, který určitě stojí za to prozkoumat.

Samotný kurz Responsive Web Design ovšem žádné videa nevyužívá. Celý kurz je pouze psaný, ale to mu nijak neubírá na pochopitelnosti a užitečnosti. Co je na něm skvělé je to, kolik toho v jeho průběhu nakódujete.

## Jak kurz funguje

Celkem kurz obsahuje 20 projektů, na kterých jsou vysvětlené základní principy HTML a CSS. 5 z nich je nutné dokončit pro získání certifikátu. Můj skromný názor je, že ty certifikáty zase až tak nikoho nezajímají, ale na druhou stranu je to cíl a jeho získání vyplaví nějaký ten dopamin, který je na mateřské sakra potřeba.

Tady je příklad, jak vypadá projekt. Projekty jsou vždy rozděleny do kroků, které se vám po jejich splnění zabarví. Je to perfektní gamifikace, která vás žene kupředu.

<img class="post__photo" src="/images/freecodecamp-web1.png" alt="projekt v kurzu Responsive Web Design">

Samotné kódování probíhá tak, že v jednom z oken vidíte zadání a kódujete rovnou v prohlížeči. Není teda potřeba mít stažený žádný speciální editor jako je VS Code. V dalších okně pak vidíte výsledek, ale také HTML zápis, CSS zápis a je možné otevřít i Console, ale to vás jako v případě, že jste začátečník v HTML a CSS, nezajímá.

<img class="post__photo" src="/images/freecodecamp-web2.png" alt="online editor v kurzu Responsive Web Design">

## Co obsahují jednotlivé projekty

Jak jsem psala každý projekt je rozsekaný do mini kroků, které jasně a stručně vysvětlují, jaké dané prvky fungují. Po vysvětlení si vše rovnou vyzkoušíte.

1. modul
   Obsahuje základní HTML elementy a CSS selektory. Naučíte se, jak elementům v CSS přiřadit barvy pomocí CSS a jak vytvořit formulář. Závěrečným projektem je dotazník.

2. modul
   Zde se dozvíte o tom, co je to Box Model, vyzkoušíte si Flexbox a pracovat s typografií a accessibility na webu. Na závěr vás čeká vytvoření prvního jednoduchého webíku.

3. modul
   Mluví více o od hloubky o selektorech v CSS, představí třeba pseudoselektory, pozicování prvků nebo transform vlastnost. Přidá také informace o responsivitě webu. Na závěr si vytvoříte stránku s technickou dokumentací.

4. modul
   Zde se naučíte, jak v CSS vytvářet proměnné a taky, jak používat Grid. Vše si znova vyzkoušíte na projektu produktové stránky.

5. modul
   Je o animacích a trannsformacích. Závěrečným projektem je stránka s osobním portfoliem.

## Závěrečné myšlenky

Tenhle kurz je prostě extrémně zábavný a hravý. Při plnění úkolů mi připadalo, že hraju počítačovou hru. Prostě gamifikace na jedničku.

Já osobně se ale lépe učím pomocí videí a před tím, než mě někdo hodí do vody, potřebuju znát teorii. Nejsem úplně typ na učení se pomocí projektů. Pro mě byl tedy tento kurz skvělý až po absolvovaní video kurzu a sloužil jako perfektní procvičení už získaných dovedností.

<div class="rating">
<div class="rating__sections">
    <div class="rating__section">
        <h3 class="rating__title">Plusy</h3>
        <ul class="rating__list">
            <li class="rating__text">Kurz je úplně zadarmo</li>
            <li class="rating__text">Hravost a zábavnost</li>
            <li class="rating__text">Není nutné mít na PC editor </li>
        </ul>
    </div>
    <div class="rating__section">
        <h3 class="rating__title">Mínusy</h3>
        <ul class="rating__list">
            <li class="rating__text">Informace pouze v podobě textu</li>
            <li class="rating__text">Kurz je návodný a nenutí vás příliš přemýšlet</li>
            <li class="rating__text">Kód píšete mini krocích. Snadno můžete ztratit bigger picture</li>
        </ul>
    </div>
</div>
<div class="rating__button"><a class="btn btn--primary" href="https://www.freecodecamp.org/learn/2022/responsive-web-design/" target="_blank">Přejít na web kurzu</a></div>
</div>
