---
layout: /layouts/post.njk
title: "Recenze kurzu: Staň se kodérkou od Czechitas"
permalink: "{{ title | slugify }}/"
datum: 14. 1. 2024
photo: czechitas-koderka.png
alt: Recenze kurzu Staň se kodérkou od Czechitas
perex: Kurzy Czechitas jsou mezi ženami velmi oblíbené, takže věřím, že tato recenze pro vás bude užitečná.
tags: ["reviews", "htmlcss"]
---

Kurzy Czechitas jsou mezi ženami velmi oblíbené, takže věřím, že tato recenze bude pro vás užitečná.

Sama jsem se na kurz velmi těšila a nemohla se dočkat, až začne. Na rodičovské je často jeden den jako druhý a tak jsou pro mě začátky velkých kurzů vítanou změnou a vyhozením z rutiny.

## Jak kurz probíhal

Kostrou celého kurzu jsou materiály, ke kterým dostanete přístup na Google Drive. Po začátku kurzu se na Drivu objeví organizační informace, kde se dozvíte, kdy budou jednotlivé moduly zveřejněny a co se v nich zhruba naučíte.

Zároveň jsme obdržely pozvánku do Slacku, kde probíhá veškerá komunikace, ať už s kouči, lektorem, organizátory nebo dalšími účastnicemi Kodérky.

Jednou týdně je pak přednáška vedená lektorem a po ní hodinka konzultací s vaším koučem. Na přednášce jsou nejprve zmíněny organizační informace a pak je určitý čas věnován dotazům kurzistek. Po této části už přichází samotná online lekce, která je buď vedená garantem kurzu nebo hostem. Přednášky se týkaly různých témat od UX či hostingu až po studijní dovednosti.

Po přednášce přichází hodina koučování v malém počtu účastnic. Já osobně jsem byla přidána do skupiny Káti Štěpánkové, která byla extrémně nápomocná a často s námi zůstávala nad stanovený časový rámec. Ve skupině jsme pak řešily naše konkrétní dotazy týkající se úkolů nebo našich závěrečných projektů.

## Garant kurzu a styl vyučování

Garantem, v Czechitas tuto roli nazývají hlavním lektorem, byl v mém případě Luděk Roleček. Já osobně jsem s jeho stylem vyučování byla velmi spokojená. Luděk má tendenci vysvětlovat věci více do šířky a jeho lekce tak mají docela dlouhou stopáž. Mě osobně tento styl vyhovuje, jelikož jsem učební typ, který nejdřív potřebuje vše pochopit a až pak jde na věc. (Ne dycky to jde samozřejmě, zase nejsem blázen :D).

Týdně jsme od Czechitas dostali zhruba 5 a více hodin výukových videí. K tomu navíc domácí úkol. Některé úkoly byly pro splnění kurzu a obdržení certifikátu povinné.

<iframe class="review__video" width="560" height="315" src="https://www.youtube.com/embed/PSp6ydTtImI?si=H75uuXsbTNYWMj69" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

## Co bylo obsahem kurzu

Kurz je naplánovaný celkem na 13 týdnů, tedy něco málo přes 3 měsíce. Studijní týden začíná dnem přednášky, v mém případě úterým, kdy jsou po lekci naživo zpřístupněny materiály na Google Drivu.

### 1. měsíc

Začátek se nese v duchu instalace potřebných nástrojů a jejich vysvětlení. V Kodérce se konkrétně pracuje s VS Code (editor zdrojového kódu), GitHubem (web, který pracuje s Gitem, tedy verzovacím nástrojem sloužícím ke spolupráci při vývoji webu a samozřejmě také k ukládání verzí vaší práce - kdyby se něco pos\*alo máte projekt uložený jinde) a Chrome DevTools (nástroje pro vývojáře webů, které jsou přímo v Chromu).

Dále první měsíc probíhají lekce o základních pojmech jako je Box Model, flexbox a CSS vlastnosti jako display, position, atp.

Později se do učebního mixu rovněž přidá lekce o UX designu v teoretické i praktické rovině. Zvláště výživné mi pak přišly lekce o Figmě, tedy nástroji, jehož pomocí je možně vytvářet prototyp webů. (Musím se přiznat, že nejdřív jsem byla naštvaná, že tomu musím věnovat tolik času, ale zpětně si sypu popel na hlavu a uznávám, že mi tato část kurzu mnoho dala.)

Ke konci prvního měsíce jsme už začaly pracovat na závěrečném projektu. Nejprve jsme za úkol dostaly náš projekt popsat a následně pak vytvořit jeho prototyp ve Figmě.

### 2. měsíc

Start druhého měsíce se nesl v duchu responsivního webdesignu, dále následovaly formuláře, povídají o grafických formátech a vlastnostech jako animation nebo transform. K layoutům pak přibudl grid (tedy mřížka).

Ke konci druhého měsíce nastala pro mě ta nejzajímavější část Kodérky a to vysvětlení metodiky BEM a seznámení s preprocesorem Sass, což je pro mě byl totální game changer, který značně zjednodušil moji práci s CSS.

### 3. měsíc

Třetí a poslední měsíc Kodérky se nesl v duchu rozšíření znalostí o Sass a přidání Eleventy. 11ty je generátor statických webových stránek.

Pro mě osobně se jednalo o nejzajímavější a nejvíc praktickou část celého kurzu. Například i tento web je postavený na 11ty s použitím Sass.

## Závěrečné hodnocení

Kodérku nemůžu hodnotit jinak než pozitivně. I když byly momenty, kde jsem už byla vcelku vyčerpaná a měla jsem pocit, že je toho příliš, tak to 100% stálo za to. Věřím ovšem, že kdybych doma neměla ani ne roční mimino, byl by kurz vlastně docela na pohodu.

Kurz je skvěle postavený a na závěr z něj vyjdete jako člověk, který dokáže postavit fungující web. Sice jednoduchý, ale funkční.

Zvláště dobře z něj vychází hlavní lektor Luděk Roleček, jehož výklad je skvěle srozumitelný a jasně podaný. Navíc je pro mě jakožto českého rodilého mluvčího skvělé slyšet vysvětlení některých pojmů znova i v rodném jazyce. To stejně platí i pro učení se novým věcem.

Z čeho bohužel Luděk nevychází vůbec dobře, je jeho vlastní kurz, na který si v rámci přednášek Czechitas dělá reklamu. Já osobně se nechala nalákat a hořce toho litovala. A nejen já. Kurz se jmenuje Javascript 101. Pravděpodobně na něj nikde nenajdete zmínku. Nemá vlastní webovou prezentaci. Vzhledem k tomu, že tento kurz mám za sebou, pokud se to tak dá řici, můžete se těšit na jeho recenzi.

<div class="rating">
<div class="rating__sections">
    <div class="rating__section">
        <h3 class="rating__title">Plusy</h3>
        <ul class="rating__list">
            <li class="rating__text">Skvělý lektor, který umí látku podat jednoduše a zajímavě</li>
            <li class="rating__text">Hodnotný obsah kurzu s praktickým zaměřením</li>
            <li class="rating__text">Jako výsledek vlastní projekt do portfolia</li>
        </ul>
    </div>
    <div class="rating__section">
        <h3 class="rating__title">Mínusy</h3>
        <ul class="rating__list">
            <li class="rating__text">Málo času na vytvoření závěrečného projektu</li>
            <li class="rating__text">Ne každý si ho může finančně dovolit</li>
        </ul>
    </div>
</div>
<div class="rating__button"><a class="btn btn--primary" href="https://www.czechitas.cz/kurzy/stan-se-koderkou" target="_blank">Přejít na web kurzu</a></div>
</div>
