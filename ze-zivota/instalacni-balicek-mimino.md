---
layout: /layouts/post.njk
title: Minimální instalační balíček pro miminko.
photo: brooke-cagle-WHWYBmtn3_0-unsplash.jpg
alt: Instalační balíček pro miminko
perex: Na prvních pár měsíců miminku stačí pár věcí. Nabízím tedy můj instalační balíček, který je podle mě zcela dostačující.
tags: ["posts", "personal"]
---

V těhotenství mě velmi překvapilo, jak moc konzumní oblast pro mnohé lidi mateřství je.

Mateřské profily na Instagramu jsou často celé o nakupování a spotřebě věcí. Je to samá reklama na ten, či onen produkt. Děti jsou zasypané hromadou hraček, vyoblíkané pomalu každý den jinak, mají speciální to či ono na všechno.

Byla jsem z toho ve stresu. Když totiž člověk nemá žádné zkušenosti s dětma, tak podlehne snadno představě, že bude potřebovat další garáž, aby měl miminčí věci, kam uskladnit.

<p class="citation">Když totiž člověk nemá žádné zkušenosti s dětma, tak podlehne snadno představě, že bude potřebovat další garáž, aby měl miminčí věci, kam uskladnit.</p>

Není to pravda. Na prvních pár měsíců miminku stačí pár věcí. Nabízím tedy můj instalační balíček, který je podle mě zcela dostačující.

## Postýlka

I když bude s vámi spát dítko v posteli, je postýlka minimálně dobrá proto, abyste mohli dítě položit do prostoru, ze kterého se nemůže skutálet, když potřebujete na záchod, nebo se jako já jít vydýchat ven, až toho vše bude moc.

Do postýlky pak matraci a pogumované prostěradlo (anti-pročůrávací). V našem případě i obyčejná nepéřová zavinovačka. Nechtěla jsem původně, ale dítě v ní lépe spalo a navíc máme doma chladno.
Komoda na oblečení

Já vyklidila komodu z Ikei, ve které jsem měla nějaké hobby věci a postavila ji k postýlce. Má tři šuplíky a je to jediný kus nábytku, který v jednom roce pro Emu máme. Ale samozřejmě, pokud máte místo ve skříni, tak nic kupovat nemusíte.

## Oblečení

Oblečení stačí fakt pár kousků. Nejmenší velikost pravděpodobně není potřeba. Pokud byste byli stejní začátečníci jako já, tak jen předesílám, že jsou 2 typy velikostí a to a) podle délky dítěte v cm a b) podle počtu měsíců.

Věk v měsících 0 0-1 1-2 2-4
Velikost (délka) 44 50 56 62

Já měla rovnou tu druhou velikost (50 - 56 cm) a bylo to úplně oka. Ta nejmenší se vám bude hodit jen, když budete mít opravdu malé miminko. Oblečení jsou nakoupila na Vinted z druhé ruky a to velký balík pro dítko do 3 měsíců. Vřele tento postup můžu doporučit. Do 3 až 4 měsíců totiž miminko díky super rychlému růstu vystřídá 3 až 4 sady oblečení.

Body velikost xx 7ks. Krátký rukáv pro letňáky, dlouhý pro zimní mimčo. Vybírejte strečové s velkým výstřihem. Mě se nejvíc osvědčil ten úplně bez cvočků. Pro mě osobně bylo ovšem nejlepší body, které se dalo rozepnout celé, ovšem manžel to nesnášel, protože nevěděl, jak to zapnout. Tedy potenciálně nevhodné pro otce zvyklé na jednoduchou pánskou módu.

Kalhoty 7ks. Opět vybrat nějaké hodně strečové, ať se vám dobře nandávají. To je na začátku alfa a omega. My se třeba na mimčo skoro báli sáhnout, jak nám připadalo křehoučké. Berte ty kamašoidní, co mají vestavěné ponožky.

Pyžamko 7ks. Jakože za mě nejlepší varianta. Miminko do něj položíte, protáhnete ručičky, nandáte nohy a zapnete vleže. Za mě jednoznačně nejjednodušší manipulace. Naše malá byla v pyžamku celé dny. A vůbec, říkejme tomu overall a je z toho denní móda.

Svetříky 3ks. Nandáte na body+kalhoty nebo pyžamo a máte full oděv.

Na zimu to chce ještě čepičku na hlavu, protože budete na začátku furt běhat po doktorech. Po porodu výborná věc, ale takhle je to u nás zařízené. A taky je super taková teplá vsadka do vajíčka do auta, abyste nemuseli řešit kombinézy (do toho ječící mimčo fakt cpát nechcete). https://www.mamitati.cz/autosedacky/detska-zavinovacka-fusak-polar-bio-bavlna-bezova-baby-nellys-99117.html

## Hygiena

Miminka hodně kadí a hodně čůrají. Fakt. Proto je podle mě dobré mít pult na převlíkání v koupelně. My ho máme hned vedle umyvadla a je to top. Máme konkrétně tento z Ikei, který jsme podědili po rodině.
https://www.ikea.com/cz/cs/p/sniglar-prebalovaci-stul-buk-bila-20045205/

K tomu to chce pleny - ty kupte podle toho, kolik má mimčo kg. Naše měla 4kg, tak jsme začali rovnou číslem 2 (ty jsou od 3 do 6 kg). Nejlepší jsou Babylove z DM, protože protýkají nejmíň. https://www.dm.cz/pece-o-dite/plenky-a-doplnky-na-prebalovani/plenky?allCategories.id0=050101&pageSize0=30&sort0=editorial_relevance&brandName0=babylove&currentPage0=0

No a samozřejmě se taky bude hodit vanička. My máme půjčenou od kamarádů starou vaničku, ve které se ještě koupali oni, když byli děti.

## Mobilita

Jak jsme psala první měsíce jsou ve znamení neustálého lítání po doktorech. Jsou tam konkrolní prohlídky u pediatra, očkování, ortoped a v našem případě i fyzioterapeut pro mě i malou. Tedy bude potřeba miminko přenášet a vozit.

Kočárek a autosedačka. Zde neporadím. Opět jsme podědili. Pokud by tak nebylo, volila bych já osobně kočárek z druhé ruky. My jsme v prvním roce využívali v podstatě jen vajíčko a kolečka. Hlubokou korbu jen občas. Korba se mi totiž nevešla do auta, tudíž jsem na kolečka přivevnila jen vajíčko. Což mě vede k tomu, že bych určitě brala autosedačku alias vajíčko, které je možné na ty kolečka dát.

Nosítko naše malá nejdřív totálně bojkotovala. Hlavně tedy u mě. Postupně se z něj však stal totální life saver a pomalu nejdůležitější věc v domácnosti. Uspáváme výhradně nošením. Koupila jsem si i šátek, ale nosítko je mnohem rychlejší na nandání a podle mě značně praktičtější. Šátek už vůbec nepoužívám.

## Léky a pediatr

Kupte si Nurofen pro děti a Paralen čípky. Kvůli teplotě. Doporučuju najít si nějaký seznam u pediatra na internetu nebo si ho vyptejte na první kontrole, která je do 2 dnů po příchodu z porodnice.

Tady je seznam všech prohlídek do roka dítěte: https://www.losanova-pediamed.cz/preventivni-prohlidky-v-prvnim-roce

## A co dál?

Tohle je podle mě výčet toho, co bude potřebovat do startu. Zbytek optimalizace si můžete dodělat podle sebe. Přece jen, žijeme v době, kdy existují eshopy, které vám cokoliv dodají až k vašemu prahu.

P.S. Já jsem to teda hrotila o trochu víc a léky jsem si pořídila všechny předem. Nebylo to nutné, ale zároveň to bylo docela pohodlné.
