---
layout: /layouts/post.njk
title: Plán releasů. Moje vize na příštích 5 let.
datum: 11. 12. 2023
photo: lari-avilis-A2f6pwy2RnY-unsplash.jpg
alt: Moje vize
perex: Abych věděla, co dělat každý den a neztrácela se ve víru událostí, rozhodla jsem se vytvořit si vizi toho, kde bych chtěla být za 5 let.
tags: ["posts", "personal"]
---

Abych věděla, co dělat každý den a neztrácela se ve víru událostí, rozhodla jsem se vytvořit si vizi toho, kde bych chtěla být za 5 let.

## Proč jsem se rozhodla mít vizi

Dosud jsem se tomuto vyhýbala a myslím si, že hlavní důvod je vlastně strach se smrti, takže jsem strčila hlavu do písku a předstírala, že konec neexistuje. Jenže tohle moje nastavení se zásadně změnilo po narození Emy. Tehdy mě zaplavila vlna neuróz a taky ochromující strach ze smrti (o tom určitě někdy napíšu).

Jak se říká, konec dobrý, všechno dobré. Uvědomění nejen mé vlastní konečnosti ve mě paradoxně probudilo **touhu po naplněném a šťastném životě.** A tak jsem se rozhodla tuhle zkušenost přetavit v něco pozitivního, což sebou neslo tříbení si představ o životě během dlouhých hodin strávených kojením a uspáváním.

<p class="citation__text">Rozhodla jsem se touhu po naplněném životě přetavit v realitu, což sebou neslo tříbení si představ o životě během dlouhých hodin strávených kojením a uspáváním.</>

Když jsem měla nějakou jakž takž směr toho, co chci a co nechci, začal se mi v hlavě rýsovat představa, jak toho dosáhnout. No a podle tohoto plánu jedu už rok. I když sepsat jej mě vlastně napadlo až teď po více než 11 měsících a to díky chuti bilancovat s příchodem nového roku a s tím spojených narozenin mé dcery.

**Co moje vize není:** _Rigidní seznam věcí, který se musí naplnit, i když během procesu zjistím, že mě nebaví nebo je vlastně vůbec nechci._

**Co moje vize je:** _Takový můj maják na cestě za hezkými zítřky, abych se neztratila po cestě a našla v sobě motivaci každý den popojít byť jen o jeden malý krůček._

## 1. Chci se stát frontend developerkou

Ve své bývalé profesi jsem zažívala **jedno vyhoření za druhým.** Tehdy jsem to tak asi úplně nevnímala. Tedy až do momentu, kdy už to prostě nešlo a na svém povolání jsem začala nesnášet snad úplně všechno. Bylo to těsně předtím, než jsem se asi ze zoufalství rozhodla přihlásit na vysokou školu v daném oboru. A potom znova a víc v době, kdy jsem vlastně měla to své vysněné povolání. Tehdy mi došlo, že tohle není cesta, že už to pro mě osobně prostě lepší nebude a že tam není to, co hledám.

Udržet se v daném povolání mě stálo neskutečné úsilí a flow se dostavovala opravdu málo kdy. Vyhledala jsem tehdy pomoc kariérního poradce a psychologa v jednom s otázkou, co mám se sebou proboha dělat a kam se vrtnout. Během jednoho jediného hovoru jsem měla v tomto směru jasno. Chci dělat weby. Od té doby můj muž poslouchá neustále dokola, že budu kodérek, jak téhle pozici poněkud familiérně říkám.

Teď když to píšu, tak představa, že by se mohlo splnit, stále připadá naprosto šílená a nerealistická. Můj první web je ještě před spuštěním. V tento moment jsem ještě nevypustila jediný vlastní projekt. Uf.


### Vize na rok 2023

<div class="post__section">

Naučit se **HTML a CSS** natolik, jak jen to bude možné a jak mi tehdy pro mě zcela nepředstavitelná péče o miminko dovolí.

#### Co jsem naplnila

Mám za sebou už docela obstojnou řádku kurzů. Naučila jsem se nejen HTML a CSS, ale taky něco ze **Sass, Github, Netlify, Eleventy a BEM**. Zrovna stojím na prahu spuštění meho projektu.

</div>

### Vize na rok 2024

<div class="post__section">

Do svého stacku bych chtěla přidat **JavaScript**. Zatím mi to upřímně vůbec nejde. Vyzkoušela jsem krátce už 2 různé kurzy a ani z jednoho nejsem úplně moudrá. Od ledna mě čeká 3 měsíční kurz, tak se mi to snad už podaří zlomit.

Zároveň se chci před polovinou roku odhodlat a napsat na nějaké **nabídky práce**. A také vyzkoušet, zda by o mě neměli zájem ve firmě, kde momentálně pracuju.

</div>

## 2. Chci žít v zahraničí

Tohle je můj sen už hroznou řádku let a do teď jsem nenašla odvahu ho následovat. Kódování vnímám nejen jako věc, která mě neskutečně baví, ale rovněž jako obrovskou příležitost tento sen uskutečnit. Přece jen programovací jazyky jsou univerzální a po programátorech je prý sháňka.

Součástí téhle vize je **naučit se německy**. Vlastně si nejsem 100% jístá, jestli zakotvíme v Rakousku nebo Německu, ale tyhle země mají naštěstí plus mínus stejný jazyk.

Co se týká samotného stěhování tam zatím úplně jasnou vizi nemám. Máme dům, takže jsme přece jen vázaní na Česko. S podnájmem by to bylo jednodušší. V prvé řadě je pro mě důležité zajistit si příjem a nějakou expertízu v IT. Poté začnu přemýšlet jak to udělat vycestováním.

Zatím jsme vyzkoušeli nomádský život pouze na měsíc, a to na severu Německa v Lübecku a bylo to krásný. Sice mi v té době ještě bylo dost blbě kvůli těhotenským nevolnostem, ale i tak na to moc ráda vzpomínám. 

### Vize 2023

<div class="post__section">

Najít si učitelku a konečně se posunout z pozice věčného začátečníka. Učit se německy udržitelně a mít cizí jazyk jako hobby ne povinnost, která mě stresuje.

#### Co jsem naplnila

Od srpna mám učitelku němčiny. Máme lekce jednou týdně, vždy v neděli v 8.30. Za ty 4 měsíce jsem se posunula na **úroveň A2 až B1**. Ale co je hlavní, začala jsem mluvit. Sice blbě, ale mluvím.

</div>

### Vize 2024

<div class="post__section">

Na konci roku 2024 chci být schopná jakž takž plynulé konverzace s německým mluvčím. Můj cíl je **úroveň B2**. V průběhu roku se rozhodnu, kdy se začít připravovat na certifikát němčiny v úrovni B2.

</div>

## 3. Chci být fit

Protože ve zdravém těle je zdravý duch. Během těhotenství, kdy jsem nabrala **na krásných 108 kilo**, jsem zjistila, jaké to je mít tělo, které funguje jako kotva, co mě tahá ke dnu. Doslova. I blbá procházka pár metrů do zásilkovny byla boj a já měla pocit, že se nohama propadám to chodníku jako do tekutého písku. Další chuťovky, které asi každá matka pozná, jako bolest zad, nespavost, a tak nějak celkovou nekodnici, nebudu zmiňovat.

*Tímto rozhodně nechci nikoho nabádat k bodyshamingu. To, kolik někdo váží není ani můj, ani váš bysnys. Nikdy totiž nevíme, co se za kily nahoře skrývá. A i kdyby za tím nebylo nic a ten člověk se cítil tak jak je skvěle, i tak je nám po tom kulové.*

### Vize na 2023

<div class="post__section">

Už před porodem jsem se rozhodla, že takhle těžká být nechci a že na konci roku 2023 budu mít svoji předtěhotenskou váhu.

#### Co jsem naplnila

Momentálně mám cca 76 kg a víc nebo míň podle dne cyklu. A to je tadáááá zhruba stejně jako před otěhotněním. Nikdy bych nevěřila tomu, že se moje váha může během jednoho roku posunout **o 32kg**! WTF! A to jsem poslední 3 měsíce váhu neřešila a naopak 2 kila přibrala, jelikož to prostě momentálně není priorita a cíl pro tento rok je i tak splnila.

</div>

### Vize na 2024

<div class="post__section">

V tomhle roce bych se chtěla dostat na váhu, na které jsem se cítila nejlíp a to bylo 68kg. Není to váha, kterou jsem měla v 15, ale váha v mých cca skoro 35 letech. Takže cíl realistický a proveditelný.

</div>

## 4. Chci se více stýkat s lidmi

Tohle mě vyloženě bolí přiznat a musím říct, že se za to vlastně i dost stydím. Pravdou ovšem je, že jsem vždycky byla někdo, kdo se lidí vlastně stranil a dokázala jsem být velmi spokojená sama. Tohle se ovšem ve mě zlomilo, když se narodila Ema. Momenty, kdy jsme spolu byly samy doma a ona hodiny plakala kvůli kolice, byly jedny z těch nejosamělejších v mém životě a vím, že zdaleka nejsem sama, kdo to tak vnímal.

<p class="citation__text">Momenty, kdy jsme spolu byly samy doma a ona hodiny plakala kvůli kolice, byly jedny z těch nejosamělejších v mém životě a vím, že zdaleka nejsem sama, kdo to tak vnímal.</p>

V jeden takový den naplněný pláčem jsem si přiznala, že lidi potřebuju a že bych se měla pokusit jim otevřít. Žádný konkrétní plán jsem neměla. **Vlastně doteď nevím, jak se kamarádi hledají a jak se vztahy udržují, ale snažím se.**

Je srandovní, že jsem vlastně spoustu spřízněných duší našla na síti, i když na dálku a anonymně. Tedy anonymně teď, když to píšu, až bude web spuštěný, tak budu muset dát anonymitě sbohem.

Profil na instagramu jsem si původně založila jako motivaci se nevzdat a každý den jsem tam sdílela fotku mého notebooku jako důkaz, že se učím kodovat, ale nakonec se to zvrhlo a spíš tam sdílím pocity s mateřstvím spojené.

Co se reálného života týká, snažím se alespoň jednou za čas napsat někomu, koho jsem dlouho neviděla a domluvit si návštěvu. Jde mi to čím dál jednodušeji, ale pořád mám u toho značný stres. **Když se nakonec potkáme jsem ale moc ráda a cítím se pyšná, že jsem se odhodlala udělat takhle velký krok z mé komfortní zóny.**

Plus se teda cítím blbě, že je moje dítě furt zavřené se mnou doma. To je moje další motivace se socializovat.

### Vize na rok 2024

<div class="post__section">

Chtěla bych se pustit do série rozhovorů s matkami, které pracují v IT. Mohla by to být fajn příležitost seznámit se s lidmi, kteří jsou na stejné vlně a zároveň podpořit komunitu matek kodérek a programátorek.

Co se týká mého reálného života, tak vlastně plán nemám. Asi jen pokračovat v nastoleném trendu hledání zalíbení ve společnosti dalších lidí.

</div>

## Závěrem

A to je vše. Snů mám určitě víc. Vlastně jsem spíš typ denního snílka, ale malá mě naučila, že je potřeba si pečlivě vybírat, který sen se člověk reálně rozhodně následovat. Jak se říká mnoho zajíců myslivcova smrt.