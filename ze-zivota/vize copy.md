---
layout: /layouts/post.njk
title: Dinosauři už dávnou nejsou
photo: brooke-cagle-WHWYBmtn3_0-unsplash.jpg
alt: Moje vize
perex: Abych věděla, co dělat každý den a neztrácela se ve víru událostí všedního dne a taky úplně zbytných odboček, ve kterých jsem mistr, rozhodla jsem se vytvořit si vizi toho, kde bych chtěla být za 5 let.
tags: ['posts','interview']
---

Abych věděla, co dělat každý den a neztrácela se ve víru událostí všedního dne a taky úplně zbytných odboček, ve kterých jsem mistr, rozhodla jsem se vytvořit si vizi toho, kde bych chtěla být za 5 let.

Dosud jsem se tomuto vyhýbala a myslím si, že hlavní důvod je vlastně strach se smrti, takže strčit hlavu do písku a předstírat, že konec neexistuje, se tehdy zdálo jako nejlepší řešení. Jenže tohle moje nastavení se zásadně změnilo po narození Emy. Tehdy mě zaplavila vlna neuróz a taky ochromující strach ze smrti (o tom určitě někdy napíšu).

Naštěstí, konec dobrý, všechno dobré. Rozhodla jsem se tuhle zkušenost přetavit v něco pozitivního, o což se ne vždy zcela úspěšně snažím u všeho. Uvědomění nejen mé vlastní konečnosti ve mě paradoxně probudilo touhu po naplněném a šťastném životě. To sebou neslo tříbení si mých představ o životě během dlouhých hodin strávených kojením.

Když jsem měla nějakou jakž takž představu, co chci a co nechci, začal se mi v hlavě rýsovat plán, jak toho dosáhnout. No a podle tohoto plánu jedu už rok. I když sepsat jej mě vlastně napadlo až teď po více než 11 měsících a to díky chuti bilancovat s příchodem nového roku a s tím spojených narozenin mé dcery.

Takže zde s velkou pompou a odvahou prezentuju svoji životní vizi na dalších 5 let. Odvahou proto, že má vize je pro mnoho lidí vlastně úplně nerealistická a co si budeme nalhávat, podrývání a nepodpora ještě nikomu k dosažení cílů nepomohla. Na druhou stranu jsem s překvapením objevila na Instragramu komunitu lidí, kteří mi fandí a kterým fandím já, a i to je něčím, co mě žene kupředu.

## Moje vize na dalších 5 let

### Co moje vize není

Rigidní seznam věcí, který se musí naplanit, i když během procesu zjistím, že mě nenaplňují nebo je vlastně vůbec nechci.

#### Co moje vize je

Takový můj maják na cestě za hezkými zítřky, abych se neztratila po cestě a našla v sobě motivaci každý den popojít byť jen o jeden malý krůček.

## Vize

### Chci být fit

Protože ve zdravém těle je zdravý duch. Během těhotenství, kdy jsem nabrala na krásných 108 kilo, jsem zjistila, jaké to je mít tělo, které funguje jako kotva, co mě tahá ke dnu. Doslova. I blbá procházka pár metrů do zásilkovny byla boj a já měla pocit, že se nohama propadám to chodníku jako do tekutého písku. Další chuťovky, které asi každá matka pozná, jako bolest zad, nespavost, nasranost a tak nějak celkovou nekodnici, nebudu zmiňovat.

Tímto rozhodně nechci nikoho nabádat k body shamingu! To, kolik někdo váží není ani můj, ani váš bysnys. Zvláště my ženy bychom mohly být kolegiální a nechat si připomínky k váze ostatních od cesty. Nikdy totiž nevíme, co se za kily nahoře skrývá, může to být snaha otehotnět, nedávné těhotenství, psychické problémy, prostě cokoliv. A i kdyby nic a ten člověk se cítil tak jak je skvěle, i tak je nám po tom kulové.

#### Plán na 2023

Už před porodem jsem se rozhodla, že takhle těžká být nechci, a že na konci roku 2023 budu mít svoji předtěhotenskou váhu.

##### Update 2023

Momentálně mám cca 74 kg a víc podle dne cyklu, kdy stoupnu na váhu. A to je tadáááá zhruba stejně jako před otěhotněním. Nikdy bych nevěřila tomu, že se moje váha může během jednoho roku posunout o 34kg! WTF! A to jsem poslední 3 měsíce váhu neřešila, jelikož to prostě momentálně není priorita a cíl pro tento rok je i tak splněn.

#### Plán na 2024

V tomhle roce bych se chtěla dostat na váhu, na které jsem se cítila nejlíp a to bylo 68kg. Není to váha, kterou jsem měla v 15, ale váha v mých cca skoro 35 letech. Takže cíl realistický a proveditelný.

### Chci se více stýkat s lidmi

Tohle mě vyloženě bolí přiznat a musím říct, že se za to vlastně i dost stydím. Pravdou ovšem je, že jsem vždycky byla někdo, kdo se lidí vlastně stranil a dokázala jsem být velmi spokojená sama. Tohle se ovšem ve mě zlomilo, když se narodila Ema. Momenty, kdy jsme spolu byly samy doma a ona hodiny plakala kvůli kolice, byly jedny z těch nejosamělejších v mém životě a vím, že zdaleka nejsem sama, kdo tak v tomto období vnímal.

V jeden takový den naplněný pláčem jsem si přiznala, že lidi potřebuju a že bych se měla pokusit jim otevřít. Žádný konkrétní plán jsem neměla. Vlastně doteď nevím, jak se kamarádi hledají a jak se vztahy udržují, ale snažím se.

Je srandovní, že jsem vlastně spoustu spřízněných duší našla na síti, i když na dálku a anonymně. Tedy anonymně teď, když to píšu, až bude web spuštěný, tak budu muset dát anonymitě pasé. Vlastně ji chci pasé dát už déle, jen nemám odvahu. Profil na instagramu jsem si původně založila jako motivaci se nevzdat a každý den jsem tam sdílela fotku mého notebooku jako důkaz, že se učím kodovat.

Co se reálného života týká, snažím se alespoň jednou za čas napsat někomu, koho jsem dlouho neviděla a domluvit si návštěvu. Jde mi to čím dál jednodušeji, ale pořád mám u toho značný stres. Když se nakonec potkáme jsem ale moc ráda a cítím se pyšná, že jsem se odhodlala udělat takhle velký krok z mé komfortní zóny.

Plus se teda cítím blbě, že je moje dítě furt zavřené se mnou doma. To je moje další motivace se socializovat.

#### Plán na rok 2024

Chtěla bych se pustit do série rozhovorů s matkami, které pracují v IT. Mohla by to být fajn příležitost seznámit se s lidmi, kteří jsou na stejné vlně a zároveň podpořit komunitu matek kodérek a programátorek.

Co se týká mého reálného života, tak vlastně plán nemám. Asi jen pokračovat v nastoleném trendu hledání zalíbení ve společnosti dalších lidí.

### Chci se stát frontend developerkou

Ve své bývalé profesi jsem zažívala jedno vyhoření za druhým. Tehdy jsem to tak asi úplně nevnímala. Tedy až do momentu, kdy už to prostě nešlo a na svém povolání jsem začala nesnášet snad úplně všechno. Bylo to těsně předtím, když jsem se asi ze zoufalství rozhodla přihlásit na vysokou školu v daném oboru. A potom znova a víc v době, kdy jsem vlastně měla to své vysněné povolání. Tehdy mi došlo, že tohle není cesta, že už to pro mě osobně prostě lepší nebude a že tam není to, co hledám.

Udržet se v daném povolání mě stálo neskutečné úsilí a flow se dostavovala opravdu málo kdy. Vyhledala jsem tehdy pomoc kariérního poradce a psychologa v jednom s otázkou, co mám se sebou proboha dělat a kam se vrtnout. Během jednoho jediného hovoru jsem měla v tomto směru jasno. Chci dělat weby. Od té doby můj muž poslouchá neustále dokola, že budu kodérek, jak téhle pozici poněkud familiérně říkám.

Teď když to píšu mi tak představa stále připadá naprosto šílená a nerealistická. Můj první web je stále ještě před spuštěním. V tento moment jsem ještě nevypustila jediný vlastní projekt. Uf.

#### Plán na rok 2023

Naučit se HTML a CSS natolik, jak jen to bude možné a jak mi tehdy pro mě zcela nepředstavitelná péče o miminko dovolí.

##### Update 2023

Mám za sebou už docela obstojnou řádku kurzů. Naučila jsem se nejen HTML a CSS, ale taky Sass, Github, Netlify a BEM. Zrovna stojím na prahu spuštění meho projektu.
